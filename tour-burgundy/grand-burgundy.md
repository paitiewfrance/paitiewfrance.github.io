---
layout: tour
deposit: 35.000
title: ทัวร์ฝรั่งเศสแกรนด์เบอร์กันดี ดิจอง โบน ชิมไวน์ในไร่องุ่น เที่ยวหมู่บ้านยุคกลาง ท่องมรดกโลกยูเนสโกเวซเลย์
meta: ทัวร์ฝรั่งเศสแคว้นเบอร์กันดีแบบเจาะลึก ดิจอง Dijon, เส้นทางแห่งไวน์ เด กรองด์ ครูส์ Des Grande Crus จนถึงเมืองไวน์โบน Beaune หนึ่งหมู่บ้านยุคกลางสวยที่สุดในฝรั่งเศส, เมืองมรดกโลกเวเซเล่ Vézelay มรดกโลกอารามฟอนเทเน่ Fontenay 
tourName: แกรนด์เบอร์กันดี
sitemap:
     priority: 1
     changefreq: 'weekly'    

duration: 12วัน / 11คืน
img: /burgundy/chambertain.jpg
intro: ท่องแคว้นเบอร์กันดีแบบเจาะลึกไปกับเรา จากเมืองมัสตาร์ด ดิจอง Dijon จนถึง เมืองไวน์ โบน  Beaune เดินตามรอย เด กรองด์ ครูส์ Des Grande Crus เส้นทางแห่งไวน์ เดินย้อนเวลาเที่ยวชมหมู่บ้านยุคกลางที่ยังคงรักษาความเป็นยุคกลางได้สมบูรณ์ที่สุดในฝรั่งเศส และดื่มด่ำ ความงามในไร่องุ่นไกลสุดลูกหูลูกตา ชมมรดกโลกที่เวสเลย์ Vezeley และ อารามคาธอลิก ฟอนเทเน่ Fontenay Abbaye ไปกับเรา เพื่อทำความรู้จักกับแคว้นเบอร์กันดีให้มากขึ้น
prices: 
     - Contact us for 7-10 persons
     - Contact us for 4-7 persons
     - Contact us for 2-4 persons
---


### วันที่1 เมืองดีจอง Dijon, พระราชวังดยุคแห่งเบอร์กันดี, วิหารแซ็งต์เบนีญ Cathédrale Saint-Bénigne, ช้อปปิ้งถนนฟอร์จ Rue des Forges

ช่วงเช้าเราจะมุ่งหน้าเข้าสู่ถนนลิเบอเต้ Rue de la Liberté (รู เดอ ลา ลิเบอเต้) ถนนสายหลักศูนย์กลางประวัติศาสตร์ของเมืองดิจอง ถนนช้อปปิ้งคนเดินนี้เรียงรายไปด้วยอาคารดั้งเดิมตั้งแต่ศตวรรษที่ 15 - 18 ซึ่งเป็นอนุสรณ์สถานทางประวัติศาสตร์ เราจะเข้าไปเยี่ยมชมพระราชวัง ดยุคแห่งเบอร์กันดีซึ่งตั้งอยู่กลางใจเมืองดิจองตั้งแต่สมัยศตวรรษที่9 จนถึงศตวรรษ ที่17  

เราจะเดินขึ้นบันได 316 ขั้นเพื่อขึ้นไปบนหอคอย ฟิลิป เลอ บง Tour Philippe Le Bon สร้างขึ้นตั้งแต่ศตวรรษที่15 ชมความงามของเมือง หลังจาก นั้นเราจะลงมาในตัวพระราชวัง ซึ่งส่วนหนึ่งจัดเป็นพิพิธภัณฑ์ Musée des Beaux-Arts de Dijon เปิดทำการอย่างเป็นทางการเมื่อ ปี1799 เป็น หนึ่งในพิพิธภัณฑ์ที่เก่าแก่ที่สุดในฝรั่งเศสเริ่มต้นมาตั้งแต่ยุคเฟื่องฟูของศิลปะในปี1766 หนึ่งในศิลปะที่มีชื่อเสียง อาทิเช่น หลุมศพของดยุคและ ดัชเชสแห่งเบอร์กันดีและเหล่าผู้คร่ำครวญรายล้อมรอบหลุมศพและรูปภาพเหมือนมัมมี่แห่ง ฟายัม Mumy Portrait of Fayum ทานอาหารเที่ยงที่ พลาส เดอ ลา ลิเบอราซิยงค์ Place de la Liberation หลังจากนั้นเราจะเดิน เข้า รู เดอ ลา ชูเอ็ตต์ Rue de la Chouette หรือถนนนกฮูกเพื่อเข้าชม นอร์ท เทอดาม เดอ ดิจอง หรือ วิหารแห่งดิจอง 

หลังอาหารเที่ยงนำท่านชมวิหาร แซ็งต์เบนีญ Cathédrale Saint-Bénigne เป็นอาสนวิหารโรมันคาทอลิกประจำอัครมุขมณฑลดีจองในสมัย แรกราวคริสต์ศตวรรษที่ 6 มีสถานะเป็นเพียงโบสถ์แห่งนักบุญเบนีญและต่อมาในช่วงปฏิวัติฝรั่งเศสได้เป็นที่ตั้งของมุขมณฑลดีจอง (Bishopric of Dijon) ชมสถาปัตยกรรมแบบโกธีคซึ่งบูรณะในศตวรราที่12 13 ซึ่งสร้างบนโบสถ์เก่าที่ถูกทำลายจากไฟไหม้โดยสร้างครอบห้องใต้ดินที่บรรจุ โลงศพหินของนักบุญเบนีญ (Crypt) ตัวอาคารเป็นแบบโรมาเนสก์ทรงกลมที่มีเส้นผ่านศูนย์กลางประมาณ17 เมตร สร้างราวศตวรรษที่10 ซึ่งใน ปัจจุบันแทบไม่เหลือหลักฐานแล้วในปัจจุบันมหาวิหารดีจองได้รับการขึ้นทะเบียนเป็นอนุสรณ์สถานทางประวัติศาสตร์ในศตวรรษที่18 หลังจากนั้น ครึ่งบ่ายนำท่านเดินเล่นชมเมืองยุคกลางบนถนน ฟอร์จ Rue des Forges ซึ่งมีสินค้า ขนม ไวน์ และมัสตาร์ดให้ท่านได้เลือกซื้อ ทานอาหาร ค่ำและเข้าที่พัก 


### วันที่2 เส้นทางแห่งไวน์  Route des Grands Crus; เชเวร่ ชองแบตอง Gevrey-Chambertin, ชาโต ดู โคลส์ เดอ วูโจ Château du Clos de Vougeot,  ชาโต เดอ เมอร์คโซลท์ Château de Meursault

หลังอาหารเช้าเราจะเริ่มต้นเส้นทางแห่งไวน์บนถนน รู เด กรองด์ ครู Route des Grands Crus เราจะนั่งรถชมพื้นที่ปลูกองุ่นโดยที่แรกที่เราจะไป เที่ยวก็คือ เชเวร่ ชองแบตอง Gevrey-Chambertin ตั้งอยู่ 15 กิโลเมตรทางทิศใต้ของดิจอง Dijon หมู่บ้านผลิตไวน์นี้ตั้งอยู่บน เส้นทางแห่งไวน์ หมู่บ้านเล็กๆที่มีประชากรประมาณ3,000 คนแต่ชื่อเสียงเรื่องไวน์ไกลเกินกว่าจำนวนประชากรและยังเป็นบ้านของไวน์แดงเก้าชนิดที่ดีที่สุดของไวน์ ฝรั่งเศส เราจะเดินชมไร่องุ่นและชิมไวน์ไปพร้อมกัน อย่าเพิ่งชิมจนเมาเพราะหลังจากนั้นเราจะแวะไปชิมไวน์อีกที่ ชาโต ดู โคล เดอ วูโจ Château du Clos de Vougeot ตั้งอยู่ใจกลางไร่องุ่นเบอร์กันดี แต่เดิมไร่ไวน์สร้างขึ้นในศตวรรษที่12 โดยพระสงฆ์จากอารามซิโต Cîteaux 

เราจะเดินทางข้ามทุ่งไวน์ โวสน์ โรมาเน่ Vosne­Romanée แหล่งผลิตไวน์ พิโน นัวร์ Pinot Noir ที่แพงที่สุดในโลก ไวน์ที่มีรดชาด เข้มข้นพิเศษของ ผลไม้, กรรมวิธีการผลิตและสายพันธุ์องุ่นที่พิเศษกว่าใครในแคว้น โก๊ด ดอร์ Côte d’Or  เราจะรับประทานอาหารเที่ยงที่ นุยส์ แซ็งต์ กอรจ์ Nuits­Saint­Georges เมืองที่ขึ้นชื่อเรื่องไวน์แดง  หลังจากนั้นเราจะเข้าชมอิมมาจินาเรี่ยม L'Imaginarium พิพิธภัณฑ์โลกของไวน์ที่รอทุกท่าน ไปไขปริศนา แห่งไวน์และค้นพบความมหัษจรรย์ของไวน์ รวมทั้งชมเรื่องราวตั้งแต่การเก็บเกี่ยวไวน์, การบ่มไปจนถึงใส่ขวด ตั้งแต่อดีคจนถึงปัจจุบัน หลังจากนั้นไม่ไกลกันเราจะไปเที่ยวคาซีเซี่ยม Cassissium พิพิธภัณฑ์แบล็คเคอเรนท์ blackcurrant ผลเบอร์รี่คล้าย องุ่นดำที่คนฝรั่งเศสนิยม นำมาบ่มไวน์เช่นกัน  เราจะเดินชมผ่านการจัดนิทรรศการในรูปแบบปฏิสัมพันธ์ทั้งแบบสัมผัสภาพเคลื่อนไหว การทดลองดมกลิ่นที่นำเสนอแง่ มุมต่างๆของ blackcurrant: การ นำมาทำอาหาร และ ในอุตสาหกรรมยาและน้ำหอม และเราจะได้ชิมเหล้าบ่มแบล็กเคอเรนท์ก่อนกลับด้วย

ฃ่วงบ่ายเราจะเดินทางต่อยังถนนแห่งไวน์ เราจะแวะที่ชาโต เดอ ปองมาร์ด Château de Pommard ไร่ไวน์ที่ใหญ่ที่สุดในแคว้นเบอร์กันดี หลังจากนั้นเราจะไปชิมไวน์ที่สุดท้ายที่ ชาโต เดอ เมอร์คโซลท์ Château de Meursault หนึ่งในอุโมงค์บ่มไวน์ที่ใหญ่ที่สุดในเบอร์กันดี พอหอมปากหอมคอกับการชิมไวน์ 1 วันเต็ม เราจะพาทุกท่านทานอาหารค่ำและพักผ่อนตามอัธยาศัย 


### วันที่3 เส้นทางแห่งไวน์ Route des Grands Crus; เมืองโบน Beaune, โรงทานยุคกลาง Hôtel-Dieu de Beaune, อุโบสถคอลลเลจิแอล Collégiale Basilique Notre-Dame, พระอารามหลวง เมเซียร์ Abbaye de maizières

หลังอาหารเช้าเราจะเดินทางบนเส้นทางแห่งไวน์กันต่อที่ปราสาท ซองเทเน่ Château de Santenay หนึ่งในผู้ผลิตไวน์ที่ใหญ่ที่สุดในแคว้นเบอร์ กันดี หลังจากนั้นเราจะเข้าสู่เมือนโบน Beaune เมืองหลวงของไวน์เบอร์กันดี เมืองโบนเป็นหนึ่งในศูนย์กลางค้าไวน์ที่สำคัญในประเทศฝรั่ง เศสและการประมูลไวน์ประจำปีที่ Hospices de Beaune เป็นสถานที่หลักที่ประมูลไวน์ในฝรั่งเศส เราจะเดินเที่ยวชมภายในเมืองเก่า เราจะ เข้าชมพิพิธภัณฑ์ โฮสปิคส์ เดอ โบน หรือ โอเต็ล ดิเญอ เดอ โบน Hospices de Beaune (Hôtel-Dieu de Beaune) โรงทานการกุศลในอดีต ก่อตั้งขึ้นในศตวรรษที่14 โดยนิโคลัส โรแลงค์ Nicholas Rolin นายกรัฐมนตรีแห่งเบอร์กันดีเพื่อเป็นโรงพยาบาลสำหรับคนยากจน อาคารโรง พยาบาลเดิมเป็นหนึ่งในตัวอย่างที่ดีที่สุดของสถ​​าปัตยกรรมในศตวรรษที่15

หลังอาหารเที่ยงเราจะเข้าชมวิหาร คอลลเลจิแอล Collégiale Notre-Dame หรือรู้จักกันในอีกชื่อหนึ่งว่า “ลูกสาวของคลูนี่”, Daughter of Cluny รูปแบบของโบสถ์ แสดงให้เห็นถึงตัวอย่างที่สวยงามของสถาปัตยกรรมแบบโรมัน - เบอร์กันดี โบสถ์แห่งนี้เคยใช้งานร่วมกันกับวิหารแห่งคลูนี สิ่งที่สะดุดตาของโบสถ์คือระเบียงขนาดใหญ่เป็นพิเศษและภาพทอมือบนผนังในสมัยศตวรรษที่15 ที่แสดงอยู่ภายในและยังมีหอระฆังสมัย ศตวรรษที่16 และหอสวดมนต์เก่าแก่อีกด้วย ช่วงบ่ายเราจะเดินเล่นในเมืองยุคกลางที่รายล้อมไปด้วยบ้านยุคโบราณที่ยังคงความเป็นยุคกลางได้ อย่างสมบูรณ์ อาหารค่ำในเมืองและเข้าที่พัก


### วันที่4 หมู่บ้านชาโต เนิฟ อองน็อกซัวซ์ Châteauneuf-en-Auxois, ป้อมปราการปราสาทเก่าแก่ที่สุดในฝรั่งเศส เลอ ชาโต เดอ ทิล Le Château de Thil 

หลังอาหารเช้าเราจะมุ่งหน้าสู่หมู่บ้านชาโต เนิฟ อองน็อกซัวซ์ Chateauneuf en Auxois ถูกจัดให้เป็นหนึ่งในหมู่บ้านที่สวยที่สุด ในประเทศฝรั่งเศส สร้างขึ้นระหว่างศตวรรษที่13 และ15 หมู่บ้านยุคกลางและปราสาทที่ตั้งอยู่บนตำแหน่งยุทธศาสตร์ระหว่างเมือง ออทอมน์ Autumn และ ดิจอง Dijon ค้นพบปราสาทป้อมปราการยุคกลางรอบหอคอยยักษ์และเดินเล่นภายในถนนยุคกลางมีระเบียงมองเห็นทิวทัศน์ และบ้านเก่าของเบอร์กันดี เราจะแวะไปชมอีกหนึ่งจุดชมวิวที่น่าสนใจที่ วองเดสซ์ ออง น๊อกซัวซ์  Vandesse­en­Auxois 

หลังจากรับประทานอาหารกลางวันในชาโตเนิฟแล้ว เราจะมุ่งหน้าไปปูลยี ออง นองซัว Pouilly en Auxois ซึ่งมีท่าเรือที่เป็นจุดที่สูงที่สุดของ ลำคลองเบอร์กันดี หรือ บูกอนจ์ เราจะผ่อนคลายยามบ่ายด้วยการขึ้นเรือพลังงานแสงอาทิตย์ ล่องคลองประวัติศาสตร์บูกอนจ์ Canal de Bourgogne ชมความงามสองข้างทางและลอดอุโมงค์ที่เชื่อมต่อกับเมือง ปูลยี Pouilly และ เมือง Escomme (ความยาวประมาณ 3 กิโลเมตร) 

ช่วงบ่ายเราจะย้อนอดีตกลับไปในสมัยยุคกลางย้อนรอยป้อมปราการ ชาโต เดอ ทิว Château de Thil ซึ่งเป็นหนึ่งในป้อมปราการ เก่าแก่ที่สุดของ ฝรั่งเศสราวศตวรรษที่10 ไปค้นพบห้องใต้ดินสมัยศตวรรษที่12 และหอคอยสมัย ศตวรรษที่14 ที่ได้ชื่อว่า “The Spy of Auxois” หรือสายลับแห่ง อ็อกซัวร์ ชมหอสังเกตุการณ์สูง25 เมตร สำรวจอุโมงค์สไตล์โรมันโกธีคและชมวิวรอบเมืองอันตระการตาที่ยอดสูงสุด หลังจากนั้นเราจะรับประ ทานอาหารค่ำและเข้าที่พักที่ มงบาร์ด หรือ เวนาเร เล โลมส์ Montbards or Venarey­les­Laumes



### วันที่5 ตาน้ำแม่น้ำแซน Saint-germain-source-seine Bourgogne, อนุสรณ์สถาน อาลีเซ Alise-Sainte-Reine, พิพิธภัณฑ์มิวซิโอ พารค์ MuséoParc Alésia, อนุสาวรีย์แวร์แซ็งต์โทริกซ์ Vercingetorix, หมู่บ้าน ไปฟลาวิงนี่ ซุร์ โอเซแรง์ Flavigny-sur-Ozerain, โบสถ์เบเนดิก  เซนต์โจเซฟิน แคลวาล abbaye st joseph de clairval

หลังอาหารเช้าเราจะพาทุกท่านไปชมจุดเริ่มต้นของแม่น้ำแซน ถ้ำเทพธิดาแห่งตาน้ำแซน Seine Nymph สร้างขึ้นเเนื่องจากความเชื่อในสมัย ศตวรรษที่17ว่าแม่น้ำมีแซนพลังวิเศษในการรักษาโรค หลังจากนั้นเราจะไปชมอนุสรณ์ อลีเซ แซ็งต์ ไรน์  Alise Sainte Reine,แห่งเมืองแกลโลโรมัน ในสมัยสงครามเอลีเซียAlisiaเมื่อ52 ปีก่อนคริสตกาล เราจะเพลิดเพลินไปกับความบันเทิงใน MuseoPark ที่นำเสนอความ สนุกสนานและความรู้ เกี่ยวกับประวัติศาสตร์และวิธีการต่อสู้ที่มีชื่อเสียงของเมืองเอลีเซีย Alésia และเป็นจุดพลิกผันในประวัติศาสตร์ของประเทศฝรั่งเศสเมื่อ แวร์แซ็งต์ โทริกซ์  Vercingetorix ผู้นำที่ยิ่งใหญ่พ่ายแพ้ต่อจูเลียส ซีซาร์

หลังอาหารกลางวันเราจะใช้เวลาเดินภายในเมืองยุคกลางและบ้านหินสวยงามตามถนนเก่าที่แวดล้อมไปด้วยดอกไม้ เราจะไปชมเครื่องปั้น ดินเผา ของอาเลเซีย Alesia, เทคนิคโบราณและวัสดุ ช่างฝีมือ เราจะไปชมโรงงานและกระบวนการผลิตและเดินชมสินค้า

หลังจากนั้นเราจะไปค้นพบร่องรอยของเมืองแกลโลโรมัน อนุสาวรีย์โบราณที่ประกอบด้วยสถานที่ศักดิ์สิทธิ์, โรงละครและมหาวิหาร เราจะเดินเข้า ไปในถนนหินโบราณ, ค้นพบซากของที่อยู่อาศัยและถ้ำที่เก็บรักษาไว้อย่างสมบูรณ์แบบ เราจะไปที่ มองท์ ออกซัวส์ Mont Auxoix อนุสาวรีย์ ของแวร์แซ็งโทริกซ์ Vercingetorix ผู้นำที่ยิ่งใหญ่ สูง6.60 เมตรรูปปั้นทำด้วยทองแดง ซึ่งนโปเลียนสั่งให้สร้างเพื่อเป็นอนุสรณ์แห่งอาเลเซีย  Alesia หลังจากนั้นเราจะไปฟลาวิงนี่ ซุร์ โอเซแรง์ Flavigny sur Ozerain ซึ่งเป็นหนึ่งในหมู่บ้านที่สวยงามมากที่สุดในยุคกลางของฝรั่งเศส เดินเที่ยวชม เมืองป้อมปราการยุคกลาง หมู่บ้านเล็กๆ ถนนหินและบ้านหินยุคเก่า เราจะไปเยี่ยมชมโบสถ์เบเนดิก เซนต์โจเซฟิน แคลวาล Benedictin Josephine Clairval ที่สร้างขึ้นก่อนศตวรรษที่17



### วันที่6: มรดกโลกอารามหลวงฟอนเทเน่ L'Abbaye de Fontenay UNESCO, โรงงานหลอมเหล็กแห่งแรกในศตวรรษที่18 เล กรองด์ ฟอร์จ เดอ บูฟฟง La Grande Forge de Buffon, พระราชวังเรเนซองส์ ชาโต ดองซี เลอ ฟรองส์ Château d'Ancy-le-Franc, เมืองยุคกลาง โนแยร์ ซูร์ เซไรน์ Noyers­ sur ­Serein

หลังอาหารเช้าเราจะเริ่มต้นวันของเราที่อารามฟอนเทเน่ L’Abbaye de Fontenay ซึ่งเป็นหนึ่งในมรดกโลกที่เก่าแก่ที่สุดของอาราม Cisterian ในฝรั่งเศส สร้างขึ้นเมื่อราวศตวรรษที่11 เป็นศิลปะสถาปัตยกรรมรูปแบบของกอธิคผสมโรมัน แม้สิ่งก่อสร้างจะถูกทำลายไปบ้างแต่ก็ยังสามารถ เห็นโครงสร้างบางส่วน ของตัวโบสถ์ ห้องอาบน้ำรวม หอนกพิราบสื่อสารและทางเดินภายในโบสถ์  หลังจากนั้นเราจะไปชมโรงงานหลอมเหล็ก แห่งแรกในศตวรรษที่18 เล กรองด์ ฟอร์จ เดอ บูฟฟง (Les Grandes Forges de Buffon) ได้รับการออกแบบเพื่อเพิ่มประสิทธิภาพของ ขั้นตอนการผลิต โรงงานอุตสาหกรรมนี้มีทั้งบ้านของช่างผู้เชี่ยวชาญและที่อยู่อาศัยของคนงานรวมกันในพื้นที่เดียว กัน

หลังอาหารเที่ยงเราจะไปต่อกันที่ ชาโต ดานซี เลอ ฟรองค์ Chateau d'Ancy le Franc พระราชวังเรเนซองส์ที่น่าตื่นตาตื่นใจบนที่ดินของดยุก แห่งเบอร์กันดี เดินชมภาพจิตรกรรมฝาผนังที่ใหญ่ที่สุดของเรเนซองส์ (ศตวรรษที่ 16 และ17)  

ช่วงบ่ายเราจะเดินทางต่อไปยังเมืองยุคกลางของ โนแยร์ ซูร์ เซอไรน์ Noyer sur Serein ถูกจัดให้เป็นหนึ่งในหมู่บ้านที่สวยงามที่สุดในประเทศ ฝรั่งเศส หมู่บ้านเป็นบ้านไม้ยุคกลางทำด้วยไม้และหินตัดสี่เหลี่ยม, เสาและหลังคายอดแหลม, ทางเท้าที่ทำ จากปูนขาวและเป็นหินแข็งมีอาคาร ล้อมรอบด้วยแม่น้ำเซเรน Serein  หลังจากนั้นเราจะเดินทางสู่เมืองเซมูร์ ออง น็อค ซัวส์ Semur -  en – Auxoix เพื่อทาน อาหารค่ำ และเข้าที่พัก


### วันที่7 หมู่บ้านยุคกลางเซมูร์ อองน็อกซัวซ์ Semur-en-Auxois, เมืองอวาลอน Avallon หมู่บ้านเอปัวส์ Époisses, โบสถ์ แซ็งต์ ลาแซร์ Église Saint-Lazare

หลังอาหารเช้าแวะไปที่เมืองที่งดงามของหมู่บ้านเซมูร์ อองน็อกซัวซ์ Semur en Auxois และค้นพบส่วนที่เหลือของปราสาทและป้อมปราการ ในศตวรรษที่13 , เราจะเดินลอดซุ้มประตู6 ประตูในยุคกลางที่ใช้ในการสื่อสารระหว่างประตูเมืองสำรวจห้องใต้ดินในหอคอยขนาดใหญ่4 หอ สูงประมาณ44 เมตรสร้างในสมัยศตวรรษที่18 เดินสำรวจของสะสมโบราณและศิลปะพื้นบ้านภายในหอคอยที่แบ่งเป็น 5 ชั้น หลังจากนั้นเราจะ เดินเล่นบนถนนที่ปูด้วยหิน เรียงรายไปด้วยบ้านไม้สไตล์โบราณ, ร้านบูติก, ร้านกาแฟและโบสถ์คริสตจักร สไตล์โกธีคสร้างในสมัยศตวรรษที่13 และเพลิดเพลินกับมุมมองที่สวยงามของซากปราสาทจากบนสะพานยุคกลางท่ามกลางแม่น้ำอาร์มองกอง Armancon

หลังอาหารเที่ยงเราจะมุ่งหน้าสู่เมืองอวาลอน Avallon แต่ระหว่างทางเราจะแวะที่หมู่บ้านเอปัวส์ Époisses หมู่บ้านที่ผลิตชีส ที่ติดอันดับ1 ใน10ชีสที่กลิ่นแรงที่สุดในโลกเป็นชีสที่ในอดีตจักรพรรดิ์นโปเลียนชื่นชอบมากเป็นพิเศษ ชีสเอ ปัวส์ได้รับการรับรองคุณภาพ AOC ของฝรั่งเศส ว่าเป็นชีสชั้นดีและเนื้อครีม เข้มข้น สร้างสรรค์ขึ้นในศตวรรษที่16 โดยพระสงฆ์ซิสเตอร์เรียน เราจะให้ทุกท่านได้มีโอกาสชิมชีสหลายๆรดชาดที่ ชาโต เดปัวส์ Château d'Époisses สร้างตั้งแต่ศตวรรษที่8

ช่วงบ่ายเราจะเดินทางต่อไปยังเมืองอวาลอน Avallon เราจะไปชมโบสถ์แซ็ง ลาแซร์ Église Saint-Lazare สร้างขึ้นในศตวรรษที่12 เป็นศิลปะ โรมาเนส Romanesque ไฮไลท์คือซุ้มประตูทางเข้าเป็นรูปปั้นของ12นักษัตร เราจะใช้เวลาที่เหลือเดินรอบเมืองชมหอนาฬิกา เมืองเก่า หอคอย ทานอาหารค่ำเข้าที่พักในเมืองอวาลอนและอิสระให้ท่านชมเมืองตามอัธยาศัย

จากนั้นเราจะมุ่งหน้าสู่เมืองชารีเต ซูร์ ลัวร์ La Charité-sur-Loire เมืองยุคกลางที่ ล้อมรอบไปด้วยกำแพงและร่องรอยของประวัติศาสตร์บนฝั่ง แม่น้ำลัวร์ในศตวรรษที่12 เมืองที่เริ่มต้นมาจากสำนักสงฆ์คลูนิค Cluniac Notre Dame แต่ไฟไหม้ครั้งใหญ่ได้ทำลายเมืองจนราบในศตวรรษที่15 และในยุคสงครามศาสนาเมืองชาริเต้ได้กลายเป็นป้อมปราการถึงสองครั้งในสงครามศานาครั้งที่สองป้อมปราการชาริเต้สามารถยืนหยัดจาก การโอบล้อมและการโจมตีจากกองกำลังคาทอลิกได้ถึงแปดเดือน

หลังอาหารกลางวันเราจะเข้าชมสำนักสงฆ์หลักของนักบวชคลูนิค แซ็งต์ ครัวซ์ นอร์ทเทอดาม Sainte-Croix-Notre-Dame ที่หลงเหลือจากศตวรรษ ที่12 และได้รับการขึ้นทะเบียนเป็นมรดกโลกในปี1998 ในกลุ่มของเส้นทางซานติอาโก เดอ คอมโพสในฝรั่งเศส Routes of Santiago de Compostela หรือ เส้นทางแห่งเหล่าผู้แสวงบุญแห่งฝรั่งเศส โบสถ์แซ็งต์ครัวซ์ นอร์ เทอดามเป็นที่รู้จักกันดีโดยเฉพาะอย่างยิ่งประติมากรรม เสาหินติดผนังและทางเข้าโบสถ์ที่งดงาม

ช่วงบ่ายเราจะเดินเล่นรอบเขตเมืองเก่าเลาะกำแพงป้อมปราการเพื่อชมร้านค้าที่ส่วนใหญ่จะเป็นหนังสือโบราณ, ร้านขายเครื่องเขียน ปากกาและ น้ำหมึกสำหรับเขียนอักษรโบราณ, ร้านทำสันปกและซ่อมหนังสือเก่า เมืองนี้ในช่วงวันหยุดยังมีตลาดนัดหนังสือเก่าจำหน่ายอีกด้วย อิสระช่วงบ่าย ให้ท่านได้เดินเล่น, ชมวิวและถ่ายรูปพระอาทิตย์ตกบนสะพานแม่น้ำลัวร์ อาหารค่ำและเข้าที่พักในตัวเมือง 

### วันที่8 เมืองมรดกโลกเวเซเล่ Vézelay (UNESCO) – มหาวิหารแซ็งต์แมรี มาเดลีน  Basilique Sainte-Marie-Madeleine – พระอาราม หลวงและโบสถ์โบราณ เมืองชาริเต ซูร์ ลัวร์ Sainte-Croix-Notre-Dame, La Charité-sur-Loire (มรดกโลก)

หลังอาหารเช้ามุ่งหน้าไปยังเมืองเวเซเล่ Vézelay เมืองจุดหมายปลายทางที่สำคัญที่สุดของนักแสวงบุญในสมัยยุคกลางและยังเป็นเมืองยุทธ ศาสตร์เนินเขาที่มีสมญานามว่า "เนินเขาแห่งนิรันดร์" และยังเป็นจุดเริ่มสงครามครูเสตถึง 3 ครั้งในราวศตวรรษที่11 เราจะเข้า ชมหาวิหารที่ความ ยิ่งใหญ่เทียบเท่ามหาวิหารนอร์ทเทอดามในกรุงปารีส มหาวิหารแซ็งต์ แมรี่ มาเดลีน Basilique Sainte-Marie-Madeleine มหาวิหารของนักบวช เบเนดิก Benedictine และ คลูนิค Cluniac เป็นผลงานชิ้นเอกของสถาปัตยกรรมและประติมากรรมแบบโรมัน – เบอร์กันเดียน  มหาวิหารนี้ ยังเป็นที่เก็บอัฐิธาตุของนักบุญแมรี่ มาเดลีนซึ่งเคลื่อนย้ายมาจากโบสถ์ แซ็งต์ แม็กซิมอง St. Maximin ในโพรวองซ์ราวศตวรรษที่10 เราจะเดินชม ความเก่าแก่และความขลังภายในวิหารและชมปูนปั้น ที่วิจิตรงดงามตามเสาและทางเดินภายใน 

### Day 9:  วันที่9 หมู่บ้านยุคกลางจำลอง Chantier Médiéval de Guédelon, เมืองออกแซร์ Auxerre

หลังอาหารเช้าเราจะให้เวลาอิสระช่วงเช้าเดินเล่นตลาดและช้อปปิ้งของที่ระลึกและเก็บตกถ่ายภาพภายในเมืองชาริเต้ ซูร์ ลัวร์ กันอีกสักพัก หลังจากนั้นเราจะขึ้นไทม์แมชชีนของเรามุ่งหน้าสู่ที่ตั้งของโปรเจคจำลองการสร้างปราสาทเกเดอลอง Guédelon ในสมัยศตวรรษ ที่1

หลังอาหารเที่ยง เราจะพาท่านย้อนเวลากลับไปในสมัยศตวรรษที่13 เพื่อชมการสร้างเมืองแบบเก่าแก่โดยวิธีการตามแบบยุคกลางหมู่บ้าน เกเดอลอง Guédelon ได้จำลองการใช้ชีวิตและการทำงานตามแบบศตวรรษที่13 เราจะมาเรียนรู้การสร้างบ้านและสิ่งก่อสร้างอื่นๆรวมทั้งได้ ทดลองจับอุปกรณ์ก่อสร้างในสมัยก่อน จุดประสงค์ของโปรเจคหมู่บ้านยุคกลางจำลองนี้เพื่อบอกเล่าวิถีชีวิตและการก่อสร้างอาคารโดยใช้อุปกรณ์ ที่หา จากแหล่งไกล้เคียงและมีผู้เชี่ยวชาญให้ความรู้เกี่ยวกับการออกแบบและสร้างสรรค์งานให้กับนักศึกษาฝึกงานด้านวิศวกรรมโยธาและเป็น งานสร้างงานให้กับประชากรและอาสา สมัครกว่า200ชีวิตที่แวะเวียนกันมาทดลองงานที่นี่พร้อมทั้งดึงดูดนักท่องเที่ยวจากทุกที่ที่ต้องการเรียนรู้ เกี่ยวกับการก่อสร้างสมัยยุคกลาง

ช่วงบ่ายเราจะมุ่งหน้าสู่เมือง ออกแซร์ Auxerre เหมืองหลวงในเขต ยอนน์Yonne  ใหญ่เป็นอันดับ4ในแคว้นเบอร์กันดี เมืองแกลโลโรมันที่รุ่งเรือง ในอดีตที่เรียกว่า ออทิสโซโดรัม Autissiodorum เมืองเบอร์กันเดียนภายใต้การปกครองของกษัตริย์หลุยส์ที่11ต้องเผชิญกับสงคราม100ปี และ สงครามศาสนาในศตวรรษที่15 เมืองโดนยึดและโบสถ์คาทอลิกส่วนใหญ่ได้รับความเสียหายและกำแพงป้อมก็ถูกทำลาย ต่อมาในศตวรรษที่18 จากนั้นในศตวรรษที่19 โครงสร้างพื้นฐานจำนวนมากก็ถูกสร้างขึ้นทั้งสถานีรถไฟ, โรงพยาบาลจิตเวชและศาลกลายเป็นย่านพัฒนาใหม่ทางฝั่ง ขวาของเขตยอนน์ เราจะทานอาหารค่ำและเข้าที่พักในตัวเมือง

### วันที่10    คฤหาสน์ตองเลย์ Château de Tanlay , Chablis Crus - Les Caves Bailly Lapierre

หลังอาหารเราจะไปคฤหาสน์ตองเลย์ Château Tanlay สร้างขึ้นในช่วง ศตวรรษที่16-17 มีชื่อเสียงเรื่องของความงามและทำเลที่ตั้งของอาคาร กำแพงสร้างจากหินปูน มีอาคารรูปทรงกระบอกที่มุมทั้งสี่ของอาคารทั้งสามด้านที่ล้อมรอบสวนตรงกลางเปลี่ยนเจ้าของมา 2 ครั้งจนในปัจจุบันตระ กูลตองเลย์ Tanlay รับช่วงดุแลคฤหาสน์ เราจะเดินทางต่อไปยัง ชาบลีส์ Chablis เขตไวน์ทางตอนเหนือสุดของแคว้นเบอร์กันดีไร่ไวน์ทั่วเมือง ชา

บลีส์ส่วนใหญ่เป็นพันธุ์ ชาร์ดองเน Chardonnay เราจะแวะ ตามไร่องุ่นและชมห้องใต้ดินบ่มไวน์พร้อมชิมไวน์จากหนึ่งในเจ้าของสวนในเขตนี้

หลังอาหารเที่ยงเราจะนั่งรถผ่านไร่ไวน์และแวะที่เมืองอีรองซี Irancy หมู่บ้านไวน์ที่มีวิวทิวทัศน์สวยงามและเป็นหนึ่งไร่ไวน์ในฝรั่งเศสที่ขึ้นชื่อเรื่อง ไวน์แดงเนื่องจากแร่ธาตุในดินอุดมสมบูรณ์มากทำให้คุณภาพและรดชาดขององุ่นดีและสด เราจะเลาะตามแม่น้ำยอนน์ Yonne มุ่งหน้าสู่ ไบเล่ย์ ลาเพียร์ Bailly Lapierre เหมืองหินเก่าลึกลงไป50เมตร เพื่อเยี่ยมชมห้องใต้ ดินบ่มไวน์ และชิม Sparkling wine 

ช่วงบ่ายให้ท่านได้เลือกซื้อไวน์ติดไม้ติดมือและพักผ่อนตามสมควร หลังจากนั้นเราจะเดินทางกลับเข้าเมือง ออกแซร์ Auxerreเพื่อทานอาหาร ค่ำและเข้าที่พัก



### วันที่11    เมืองออกแซร์ Auxerre - วิหารแซ็งต์ เอเตียน Cathédrale Saint-Étienne – พิพิธภัณฑ์อารามแซ็งต์ โรเมน Musée-Abbaye Saint-Germain, อารามหลวง ปองตินี่ Abbaye de Pontigny (Unseen)

หลังอาหารเช้าเราจะเข้าชมวิหารแซ็งต์ เอเตียน Cathédrale Saint-Étienne ผลงานชิ้นเองของสถาปัตยกรรมเบอร์กันเดียน – โกธีค สร้างในช่วง ศตวรรษที่12 เหนืออุโมงค์ฝังศพใต้ดินสไตล์โรมาเนสสร้างในศตวรรษที่11 และซ่อมแซมใหม่ในศตวรรษที่16 ชมหอระฆังสูง63เมตร ภายในโบสถ์ ประดับด้วยกระจกสีและปูนปั้นต่างๆที่วิจิตรบรรจง และยังมีจัดแสดงของสะสมสูงค่ากว่า400ชิ้น อาทิพระคัมภีร์ที่เขียน ด้วยมือในศตวรรษ ที่15-16 หรือเครื่องประดับทางศาสนาทำด้วยทอง หลังจากนั้นเราจะเข้าชมพิพิธภัณฑ์ แซ็งต์ เยอรเมน Musée-Abbaye Saint-Germain ซึ่งในอดีต เคยเป็นอารามหลวงของนักบวชคาโรลีเจียน Carolingian, พิพิธภัณฑ์จัดแสดงของสะสมยุคก่อนประวัติศาสตร์, ยุคแกลโลโรมัน, ยุคกลาง และ เมดิเตอร์เรเนียน, เราจะได้ชมที่พักเจ้าอาวาสในศตวรรษที่18, ทางเดินในตัวอารามในศตวรรษที่17, ห้องเก็บของในศตวรรษที่14, ห้องพิธีกรรม และ ห้องประชุม พระสงฆ์ในศตวรรษที่12, ห้องของพระสงฆ์และหอพักเก่าทั้งสองห้องได้บูรณะในศตวรรษที่17

หลังอาหารเที่ยงเราจะเดินข้ามสะพานพอล แบร์ Paul Bert เพื่อชมทัศนียภาพของ ฝั่งแม่น้ำยอนน์ Yonne หลังจากนั้นอิสระให้ทุกท่านเดินเที่ยว ในตัวเมืองแวะชมและถ่ายรูปกับหอนาฬิกาดุจเทพนิยายและซุ้มประตูโค้งสมัยศตวรรษที่15ซึ่งเป็นสัญลักษณ์ทางเข้าของเมือง เดินเที่ยวชมสองฝั่ง ทางที่เรียงรายด้วยบ้านสไตล์ยุคกลาง ถนนหินคลาสสิกและเดินชมสินค้าพื้นเมืองตามอัธยาศัย  

ช่วงบ่ายเราจะนั่งรถเข้าสู่ตัวเมืองซอง Sens เพื่อรับประทานอาหารค่ำและเข้าที่พัก


###วันที่12 เมืองซองซ์ Sens, ปารีส Paris

หลังอาหารเช้าเราจะเที่ยวในเมืองซองส์ Sens เมืองโบราณที่มี ประวัติย้อนกลับไปเมื่อวันที่ฝรั่งเศสยังเป็นดินแดนเซลติก Celtic จากยุคที่โรมันปก ครองและสังฆราชมีอำนาจ Archbishops ในช่วงยุคกลางทำให้ เมืองซองซ์มีชื่อเสียงเรื่องโบสถ์สไตล์กอธิค เมื่อปารีสเริ่มมีอำนาจและทรง อิทธิพล, เมืองซองส์ก็ถูกลดความสำคัญลงซึ่งมีผลทำให้เมืองซองซ์ Sens ยังอุดมไปด้วยมรดกทางวัฒนธรรมของอาคาร และ กลิ่นอายของประวัติศาสตร์ ที่ยังคงสมบูรณ์จนทุกวันนี้ เราจะเข้าไปชมโบสถ์แซ็งต์เอเตียนแห่งเมืองซองซ์  Cathédrale Saint-Étienne de Sens สิ่งปลูกสร้างแบบโกธีคที่มีรูป ลักษณ์ภายนอกที่น่าประทับใจและหน้าต่างสลักลายกุหลาบ ถือว่าเป็นอาคารแบบโกธีคในช่วงต้นศตวรรษเพราะการก่อสร้างเริ่มในปี1140 แต่ คริสตจักรยังไม่เสร็จสมบูรณ์อย่างเต็มที่ 
หลังอาหารเช้าเราจะเที่ยวในเมืองซองส์ Sens เมืองโบราณที่มี ประวัติย้อนกลับไปเมื่อวันที่ฝรั่งเศสยังเป็นดินแดนเซลติก Celtic จากยุคที่โรมันปก ครองและสังฆราชมีอำนาจ Archbishops ในช่วงยุคกลางทำให้ เมืองซองซ์มีชื่อเสียงเรื่องโบสถ์สไตล์กอธิค เมื่อปารีสเริ่มมีอำนาจและทรง อิทธิพล, เมืองซองส์ก็ถูกลดความสำคัญลงซึ่งมีผลทำให้เมืองซองซ์ Sens ยังอุดมไปด้วยมรดกทางวัฒนธรรมของอาคาร และ กลิ่นอายของประวัติศาสตร์ ที่ยังคงสมบูรณ์จนทุกวันนี้ เราจะเข้าไปชมโบสถ์แซ็งต์เอเตียนแห่งเมืองซองซ์  Cathédrale Saint-Étienne de Sens สิ่งปลูกสร้างแบบโกธีคที่มีรูป ลักษณ์ภายนอกที่น่าประทับใจและหน้าต่างสลักลายกุหลาบ ถือว่าเป็นอาคารแบบโกธีคในช่วงต้นศตวรรษเพราะการก่อสร้างเริ่มในปี1140 แต่ คริสตจักรยังไม่เสร็จสมบูรณ์อย่างเต็มที่

หลังจากนั้นเราจะเข้าชมปาเลส์ ซีโนดาล Palais Synodal อดีตวังพระสังฆราชในศตวรรษที่13 ซึ่งปัจจุบันได้กลายเป็นพิพิธภัณฑ์ที่บอกเล่า เรื่องราวของเมือง เราจะเดินชมราชสำนักของพระสงฆ์ คุกใต้ดินและห้องขังนักโทษในสมัยยุคกลางที่ยังมีลายผนังที่เขียนโดยนักโทษในสมัยก่อน และห้องจัดแสดงวัตถุโบราณสมัยแกลโลโรมันและภาพเขียนโบราณทอมือบนผนังโบสถ์ หลังจากนั้นอิสระเดินเล่นในเมือง 

เที่ยงเดินทางสู่สนามบินปารีส





