---
layout: tour
title: Wonder of Eastern Provence
duration: 10 Days /8 Nights
sitemap:
    priority: 0.7
    changefreq: 'monthly'
    
keywords: เที่ยวฝรั่งเศส,ทริปส่วนตัว,เที่ยวโปรวองซ์,ฝรั่งเศสตอนตอนใต้
meta: เที่ยวฝรั่งเศส,ทริปส่วนตัว,เที่ยวโปรวองซ์,ฝรั่งเศสตอนตอนใต้
img: lavande.jpg
intro: Join The Wonder Eastern Provence tour and discover with us some of the most beautifull hilltop village in south of France, the Verdon with it's amazing canyon
          the Lavender field at Valensole..And much more.
prices:
  - Ask us for  7-10 persons
  - Ask us for r 4-7 persons
  - Ask us for  2-4 persons
---

### Day 1: Antibes - Biot - Saint-Paul-de-Vence
Aหลังอาหารเช้าเราจะพาทุกท่านเดินย้อนเวลาที่ท่าเรือประวัติศาสตร์ Port Vauban ท่าเรือนี้ในอดีตเคย เป็นหัวใจของเมืองกรีกโบราณ Antipolis ซึ่งเป็นสีสันของ เส้นทางประวัติศาสตร์อันยาวนานของชาวลิกูเรีย Ligurian ชาวโรมัน Roman  และชาวครูเซด Crusader ซึ่งต่างก็ใช้ เส้นทางนี้เดินทางไปยังดินแดนอันศักดิ์สิทธิ์

ปัจจุบัน Port Vauban เป็นท่าจอดเรือยอร์ชที่ใหญ่ที่สุดใน ยุโรปที่มีที่จอดเรือมากกว่า 2,000 ลำ และเป็นจุดต่อเรือ ที่ยาวกว่า 100 เมตร เราจะให้ทุกท่านเพลิดเพลินกับการ เดินเล่นชมความงามของทะเลเมดิเตอร์เรเนียนจนลืมเวลา

จุดต่อไปที่จะนำท่านไปชมก็คือ Musée Picasso ก่อนที่จะเป็น พิพิธภัณฑ์ ที่นี่เคยเป็น Château Grimaldi ซึ่งในปี คศ.1925 รู้จักกันในชื่อของ พิพิธภัณฑ์ Grimaldi 

จากนั้นในปี คศ. 1946 จิตรกร ชื่อดัง Pablo Picasso ได้อาศัยใน คฤหาสน์นี้เป็นเวลา 6 เดือน หลังจากนั้นก็รู้จักกันในชื่อของ พิพิธภัณฑ์ ปิคาซโซ่ นับเป็นพิพิธภัณฑ์แห่งแรกในโลกที่อุทิศ ให้แก่ศิลปิน

หลังจากนั้นให้ท่านอิสระเดินชมเมือง Antibes สูดหายใจเมืองเก่าที่เต็มไปด้วยกลิ่นอายคลาสสิกของยุค โบราณบนถนนที่คดเคี้ยวแคบเรียงรายไปด้วยบ้านน่ารักๆ ร้านขายของแบรนด์ต่างๆ ร้านกาแฟ และบาร์ นั่งดื่มเก๋ๆ ที่ล้อมรอบด้วยป้อมปราการ Vauban ให้เต็มที่

รับประทานอาหารเที่ยงที่ Chez Helen ในเมือง Antibes หลังจากนั้นเราจะพาท่านเข้าสู่เมือง Biot ที่ขึ้นชื่อ เรื่องการเป่าแก้ว เราจะเข้าชม La Verrerie de Biot โรงงานเป่าแก้วและพิพิธภัณฑ์เครื่องแก้วที่เก่าแก่และมี ชื่อเสียงที่สุดใน Biot โรงงานก่อตั้งในปี คศ. 1956 โดย Eloi Monod ผู้เชี่ยวชาญด้านการเป่าแก้วอายุน้อยซึ่งใน ตอนนั้นอายุแค่ 20ปี เท่านั้น เราจะได้ชมประวัติความเป็น มาของการเป่าแก้วยุคต้นๆไปจนถึงยุคปัจจุบัน 
ชมวิธีการเป่าแก้วซึ่งความพิเศษอยู่ที่สีสันซึ่งมีทั้งทรายสีชมพู สีเปลือกมะนาว อเมทิส บลูเปอร์เซียน รูปทรง และ ลวดลายจะแตกต่างกันไป ขึ้นอยู่กับ “อารมณ์” ของช่าง เป่าแก้วและฤดูกาล อิสระเดินชมเมือง และร้านค้าพื้นเมือง ตามอัธยาศัย 

 เดินทางต่อไปยังเมือง แซ็งต์ ปอล เดอ วองซ์ Saint Paul de Vence เมืองที่ตั้งอยู่บนยอดเขาตั้งแต่ สมัยยุคกลาง ตัวหมู่บ้านตั้งอยู่ท่ามกลางหุบเขาเหนือ ชายฝั่งริเวียร่า Riviera และมีกำแพงหินล้อมรอบซึ่ง เป็นป้อมปราการในศตวรรษที่ 16 หมู่บ้านนี้นอกจาก จะดึงดูดนักท่องเที่ยว ที่ชื่นชอบความเก่าแก่ของยุค กลางแล้วยังเป็นสถานที่ที่สร้างแรงบันดาลใจให้กับศิลปินชื่อดังในอดีตหลายท่านที่ย้ายมาอาศัยอยู่ และ      รังสรรค์ผลงานทางด้านศิลปะมากมาย
เราจะพาทุกท่านเดินเที่ยวชมบรรยากาศในหมู่บ้าน จับตาชมบ้านเรือนแบบปราสาทเก่าที่ตกแต่งด้วยดอก ไม้และการตกแต่งอันน่าทึ่ง ถนนในหมู่บ้านปูลาดด้วย อิฐหรือหินอย่างแน่นหนาสองข้างทางมีทั้งที่อยู่อาศัย ร้านกาแฟน่านั่ง, ร้านเสื้อผ้าและโดยเฉพาะอย่างยิ่ง ร้านค้างานศิลปะและงานฝีมือ Saint-Paul-de-Vence งานนี้ผู้ที่ชื่นชอบงานศิลปะคงจะใช้เวลาในการเดิน ดูร้านค้าอย่างเต็มที่

นำท่านรับประทานอาหารค่ำพื้นเมืองสไตล์ Provençal หลังจากนั้นนำท่านสู่ที่พักใน Opio หมู่บ้านเล็กๆที่ไม่ธรรมดา เพราะเหนือใจกลางเมือง Canne, Nice และ Grasse ไป300 เมตรเหนือระดับน้ำทะเล มีหมู่บ้าน Opio Provencal ซึ่งเป็นหมู่บ้านแบบชนบทตั้งอยู่ในท้องทุ่งเขียวขจีล้อมรอบ เป็นวิวที่ใครได้เห็นแล้วจะไม่ อยากออกจากหมู่บ้านนี้เลยทีเดียว


### Day 2: Grasse - Parfumerie Galimard - Gourdon
หลังอาหารเช้า ใครที่ชื่นชอบน้ำหอมของ Gucci, Chanel, Burburry คงจะตื่นเต้นที่มีทริปช้อปปิ้งน้ำหอมแต่ทราบไหมคะ ว่าน้ำหอมต้นตำรับชื่อดังในฝรั่งเศสกลับไม่ใช่แบรนด์เนมที่กล่าวมา??เราจะพาทุกท่านเข้าสู่เมือง Grasseเมืองอุตสาหกรรม น้ำหอมที่เจริญรุ่งเรืองมาตั้งแต่ปลายศตวรรษที่ 18  เมือง Grasse เป็นศูนย์กลางของอุตสาหกรรมน้ำหอมฝรั่งเศส และ เป็นที่รู้จักกันว่าเป็นเมืองหลวงแห่งน้ำหอมโลก(La Capitale Mondiale de Parfums) ผลิตน้ำหอมกว่าสองในสาม ของกลิ่นหอมตามธรรมชาติของฝรั่งเศส อุตสาหกรรม นี้ทำรายได้ มากกว่า 600 ล้านยูโรต่อปี             เราจะเข้าไปชมสาธิตการทำน้ำหอมโดยการนำดอกไม้กว่า ร้อยชนิดมาสกัด และได้ฝึกจมูกเพื่อแยกกลิ่นดอกไม้รวมทั้งชมพิพิธภัณฑ์น้ำหอมที่เริ่มมาตั้งแต่ศตวรรษที่ 17 จากนั้นให้ทุกท่านได้เลือกซื้อน้ำหอมหรือโลชั่นน้ำหอมเป็นของฝากกันได้อย่างจุใจ

รับประทานอาหารเที่ยงที่ La Grignote หลังอาหารเที่ยงเราจะนำทุกท่านเดินทางสู่ Gourdon หมู่บ้านที่ถูก จัดให้เป็นหนึ่งในหมู่บ้านริมผาที่สวยที่สุดในฝรั่งเศส เราจะไปเที่ยวชมบ้านเมืองในกอร์ดองกันบ้านเรือนและ ทิวทัศน์ให้ความรู้สึกเหมือนย้อนเข้าไปในยุคกลาง ร้านค้ามีช่างน้ำหอมและงานฝีมือนอกจากนั้นถนนสาย หลักหรือตรอกก็ไม่ควรพลาดเลยสำหรับคนที่ชอบถ่ายรูป 

หลังจากนั้นเราจะเข้าไปเยี่ยมชมจุดสำคัญอีกหนึ่งจุดของกอร์ดองนั่นก็คือ Château de Gourdon หรือ ปราสาทกอร์ดอง ถูกสร้างขึ้นในศตวรรษที่ 12 และปรับปรุง ในศตวรรษที่ 17 ตัวปราสาทเป็นรูปแบบการก่อสร้างขนาด ใหญ่ผสมจากศตวรรษที่แตกต่างกัน เราจะเข้าเยี่ยมชม พิพิธภัณฑ์ปราสาทที่มีของสะสมที่น่าสนใจของอาวุธยุค กลางเช่น ดาบ โล่ และ ขวานโบราณ เช่นเดียวกับภาพวาด ชิ้นเอก จากนั้นเราจะพาไปเดินเล่นในสวนที่สามารถมอง เห็นวิวหุบเขาลึกที่มีมุมมองที่งดงามทีเดียว 

ช่วงบ่ายเราจะยังคงอยู่ใน Gourdon ให้ทุกท่านได้เดินถ่ายรูป เดินดูร้านค้า ศิลปะและสิ่งก่อสร้างได้ตาม อัธยาศัย 

รับประทานอาหารค่ำแบบพื้นเมืองและเช็คอินเข้าที่พัก 

### Day 3:  Castellane - Entrevaux
หลังอาหารเช้า เราจะเดินทางตามรอยนโปเลียนเข้าสู่ตัวเมือง Castellane ซึ่งล้อมรอบไปด้วยไม้ป่า และภูเขาหนาทึบ มองขึ้นไปจะเห็นจุดที่เราจะไปเที่ยวชมคือ Chapel Nôtre-Dame-du-Roc ตั้งอยู่เหนือ สุดของเมือง Castellane สร้างขึ้นในศตวรรษที่18 บนเขตป้อมปราการโบราณและเมืองโบราณของโรมัน “Petra Castellana”  เราจะขึ้นไปถ่ายรูปจุดชมวิวที่สามารถมองเห็นเมืองได้ทั้งเมือง หลังจากนั้นเราจะ เดินกันต่อที่ Église Saint-Victor โบสถ์เก่าแก่ตั้งแต่สมัยศตวรรษที่ 13 เราจะได้เห็นภาพเขียน และ การแกะสลักไม้ภายในโบสถ์ตั้งแต่ปลายศตวรรษที่ 13 – ศตวรรษที่ 18

หลังอาหารเที่ยง เราจะขึ้นรถเดินทางต่อไปยัง Entrevaux หมู่บ้านบนตีนเขาบนหุบเขาไกล้แม่น้ำ Var หมู่บ้านนี้ในอดีต เป็นเมืองหน้าด่านทางตะวันออกเฉียงใต้เพื่อเข้าสู่ฝรั่งเศส เป็นความภูมิใจของประวัติศาสตร์ที่ระส่ำระสาย มานานถึงสองพันปี Extrevaux หมู่บ้านยุคกลาง ปราการแรกที่ดูแลทางเข้าหมูบ้าน สะพานยกเก่าแก่ที่ คร่อมกลางแม่น้ำเชี่ยวกราก ทางเดินคดเคี้ยวผ่านทางเข้าป้อม 20 ทางไปจนถึงป้อมปราการใหญ่ที่ปกป้อง หมู่บ้านที่รายล้อมไปด้วยทิวเขา 

เราจะใช้เวลาครึ่งบ่ายเดินย้อนเวลาให้เต็มอิ่ม เดินข้ามสะพานเพื่อเข้าไปในตัวหมู่บ้านหน้าด่านที่แคบ และ ผ่านอาคารบ้านเรือนสองฝั่งที่ให้ความรู้สึกเหมือนกำลังเดินอยู่ในยุคกลาง เราจะเดินตามทางเดินปูด้วยหิน ขึ้นไปประมาณ 20นาที เพื่อชมป้อมปราการหลักที่อยู่บนสุดของหมู่บ้าน ระหว่างทางแวะถ่ายรูปวิวทิวทัศน์ กันได้ตามใจเพราะวิวสวยมากถึงแม้จะไม่เหนื่อยก็อยากจะหยุดเพื่อถ่ายรูป ภายในป้อมก็สวยไม่แพ้กันทั้ง ห้องใต้ดินและลานกว้าง หลังจากนั้นเราจะเดินไปชมโบสถ์ที่มีซุ้มประตูหรูหราสไตล์กอธิค Cathédrale Notre-Dame-de-l'Assomption โบสถ์คริสต์จักรที่รุ่งเรืองตั้งแต่สมัยศตวรรษที่ 15 – ศตวรรษที่ 17 

เดินทางสู่ Gorge du Verdon เพื่อรับประทานอาหารค่ำและเข้าที่พัก

### Day 4: Gorges du Verdon - Moustiers Sainte-Marie
ลังรับประทานอาหารเช้า เราจะเดินทางสู่ Moustier Sainte Marie ซึ่งอยู่ปากทางหุบเขาทางเข้า Gorges du Verdon  Canyon หมู่บ้าน Moustier ได้ชื่อว่าเป็นอีกหมู่ บ้านหนึ่งที่ สวยที่สุดในฝรั่งเศส หมู่บ้านตั้งอยู่ในลักษณะ ครึ่งวงกลมของหน้าผาหินที่ระดับความสูง 630 เมตร สองยอดที่ปลายของหน้าผาต่อกันด้วย โซ่เหล็กยาว 227 เมตร เพื่อแขวนดวงดาวหนึ่งในอัศวิน Crusade เป็นสัญ ลักษณ์ของหมู่บ้านนี้ที่ใครมาก็ต้องแหงนคอขึ้นไปชมให้ เห็นกับตา 

เราจะเดินขึ้นไปชมวิหาร Notre-Dame de Beauvoir ตั้งอยู่ทางลาดบนเขาสูง 830 เมตรเหนือหมู่บ้าน สถานที่แห่งนี้ถูกครอบครองมาตั้งแต่ 470 ปีหลังคริสตกาล โดยวัดเล็ก ๆ น้อย ๆ ที่ทุ่มเทให้กับพระแม่มารีย์ ในศตวรรษที่ 12 พระสงฆ์ในท้องถิ่นได้สร้างโบสถ์ซึ่งจนกระทั่งศตวรรษที่ 15 ถูกเรียกว่า Notre Dame d'Entreroches ในศตวรรษที่ 16 โบสถ์ได้ต่อเติมออกมาและสามารถมองเห็นบันไดหิน 262 ขั้นไปสู่โบสถ์

หลังจากลงจากวิหารเราจะปล่อยอิสระให้ทุกท่านได้เดินชม เมือง Moustier ตั้งแต่ทางเข้าเราจะเห็นว่าสองข้างทางเรียง รายไปด้วยร้านขายเซรามิก céramique และ พอร์ชเลน porcelaine ซึ่งเรียกว่า "faïence" (อ่านว่า เฟ – ยองซ์) หัตถกรรมกระเบื้องดินเผาของหมู่บ้าน Moustier เรียกได้ว่า ดังเป็นอันดับแรกของ ฝรั่งเศสด้วย ร้านช่างฝีมือถึง 12 แห่ง และมีร้านค้าย่อยอีกเกือบ 22 แห่ง ทั่วฝรั่งเศสและจำหน่าย ไปทั่ว โลกซึ่งเป็นข้อยืนยันถึงชื่อเสียงคุณภาพและความสวย งามของเครื่องเคลือบที่นี่เลยทีเดียวอย่างนี้คงจะพลาดไม่ได้

หลังอาหารเที่ยง เราจะนั่งรถตามเส้นทางไป Gorges du Verdon ตลอดเส้นทางเป็นวิวแบบ panorama เราจะแวะจอดจุดชมวิวให้ทุกท่านได้ถ่ายรูปกันไปเรื่อยๆ Gorges du Verdon เรียกอีกอย่างว่าแกรนแคน ยอนแห่งแวร์ดอง เป็นหุบเขาที่งดงามที่เป็นพรมแดนระหว่าง Alpes-de-Haute-Provence และ Var ความลึกถึง 700 เมตร เส้นทางยาว 21 กิโลเมตร ความแคบกว้างแตกต่างกันไป 

หลังจากนั้นเราจะเดินทางต่อไปยัง Valensole รับประทานอาหารค่ำ และเข้าที่พัก

### Day 5: Valensole - Ganagobie Monastery - Les Mees -- Peyruis 
หลังอาหารเช้าเราจะพาทุกท่านไปชมทุ่งลาเวนเดอร์และชิมน้ำผึ้งลาเวนเดอร์ ณ ที่ราบสูง Valensole   ที่นี่ปลูกลาเวนเดอร์หลายสายพันธุ์เนื่องจากการเปลี่ยนแปลงทางสัณฐานวิทยาของพื้นที่และการเจริญ เติบโตของดอกลาเวนเดอร์ Valensole เป็นตัวอย่างที่ราบสูงที่สวยงามมาก ที่ราบลูกคลื่นโล่งขอบฟ้า ที่สวยงามเน้นเส้นโค้งและรอยแตกของดินพื้นดินสูง ถนนลาเวนเดอร์ หรือ the Routes de la Lavande เป็นเส้นทางที่จะพาทุกท่านไปค้นพบขุมทรัพย์ลาเวนเดอร์แห่ง Haute-Provence

หลังอาหารเที่ยง เราจะมุ่งหน้าเข้าสู่เมือง Peyruis เพื่อชิมขนมหวานโฮมเมด อย่าง Callisson ขนมหวาน แบบโพรวองซ์มีมากว่า 600 ปี มีส่วนผสมของอัลมอนด์บด เมล่อนและเปลือกส้ม เป็นขนมขึ้นชื่อของแคว้น ยังมี ช้อคโกแล็ต และนูแก็ตที่ขึ้นชื่อของที่นี่ด้วย หลังจากเลือกซื้อขนมกันอย่างจุใจแล้วเราจะเดินทางต่อ ไปยัง Les Mées หมู่บ้านที่โด่งดังเรื่องของลานหินสูงกว่า 100 เมตรที่เรียงกันเป็นแนวยาวอยู่เบื้องหลังเมืองแห่งนี้ แนวหินสูง เหล่านี้มีชื่อเรียกอีกอย่างที่ฟังแล้วเศร้าปนโรแมนติกนิดๆว่า "Pénitents des Mées" (อ่านว่า เป-นิ-ต็ออง์-เด-เม) เนื่องจาก แนวหินเหล่านี้มีลักษณะคล้ายเงา ของนักบวชแห่งภูเขา Lure ได้กลายเป็นหินเนื่องจากตกหลุมรักสาวสวยที่ขุนนางพากลับมา ด้วยช่วงสงครามครูเสด 

นอกจากลานหินพิศวงแล้ว เมืองนี้ยังมีของดีคู่เมืองอีกอย่างนั่นก็คือ น้ำมันมะกอก เราจะพาทุกท่านไปชม โรงงานน้ำมันมะกอกที่ เราจะได้ชมการเก็บเกี่ยวการผลิตไปจนถึง ช้อปปิ้งผลิตภัณฑ์กันอย่างเต็มที่ ขอบอกว่าผลิตภัณฑ์ เป็น Organic ล้วนๆ มินิทริปถ้ามีเวลาเหลือเราจะมุ่งหน้าสู่ Abbey du Thoronet ในเขต Var โบสถ์เก่าสร้างในศตวรรษที่ 12 และบูรณใหม่หลังปฏิวัติ ฝรั่งเศสในปี 1850 โบสถ์นี้ถูกซ่อนจากโลกภายนอกเป็นสถานที่ ที่พระสงฆ์ใช้ชีวิตประจำวันของพวกเขาในความเงียบสงบตั้งอยู่ ในหุบเขาที่ปกคลุมไปด้วยป่าไม้โอ๊ค

รับประทานอาหารค่ำ และ เข้าที่พัก

### Day 6:   La Chartreuse de la Verne -  Grimaud - St-Tropez 
หลังรับประทานอาหารเช้า เราจะเดินทางสู่ แซ็งต์โทรเปซ สถานที่ที่ดาราฮอลลีวู้ดชื่อดังชอบมาพักผ่อน ตากอากาศ เล่นน้ำทะเล หมู่บ้านที่เป็นตำนานของ Saint-Tropez ถูกทำให้เป็นที่รู้จักโดยนักแสดงหญิง Brigitte Bardot หลังจากนั้น St. Tropez ก็ดึงดูดคนดังและผู้เข้าชมจากทั่วทุกมุมโลกให้มาเที่ยวชม และพักผ่อน หมู่บ้านดั้งเดิมที่เงียบสงบจากฤดูใบไม้ร่วง ถึงฤดู​ใบไม้ผลิ, หมู่บ้านชาวประมงในอดีตได้กลาย เป็นสถานที่ตากอากาศชายทะเลที่มีชื่อเสียงและเป็น ท่าเรือที่คึกคักสำหรับจอดเรือใบ และเรือยอชท์ ที่หรูหรา และยังมีระเบียงร้านกาแฟและร้านค้าที่ออกแบบมีดีไซน์ และไนต์คลับหรูหราซึ่งเป็นสีสัน และ บรรยากาศการเฉลิมฉลองสำหรับฤดูร้อนรับประกัน! 

ท่าเรือที่งดงามเรียงรายไปด้วยอาคารที่มีสีสัน, ตามแบบฉบับของ La Ponche และ Place des Lices, มุมที่ชาวบ้านเล่นลูกเปตองก็เป็นเสน่ห์ของหมู่บ้าน ที่เราจะพบเห็นได้ทั่วไป

ต่อกันที่ Port Grimaud พอร์ท กรีโม ,เมืองริมน้ำเหมือนเวนิสในอิตาลี แต่น้ำที่นี่ทั้งใสและสวยกว่าที่เวนิส หลายเท่า เราจะล่องเรือเข้าไปชมบรรยากาศและบ้านเรือนที่สวยงามเงียบสงบของหมู่บ้านกัน

เราจะเดินทางไปทางตะวันตกเพื่อชม  La Chartreuse de la Verne (ลา ชาร์คโทรส เดอลา แวร์เนอ) อารามหลวงที่แอบซ่อนอยู่ในป่าทึบของหุบเขามอร์ส Maures สร้างขึ้นตั้งแต่ต้นศตวรรษที่12 และโดนเผา วอดไปหลายแถบตลอดช่วงศตวรรษ วิหารที่หลงเหลือถูกบูรณะใหม่ในศตวรรษที่ 17 – 18 

เดินทางเข้าสู่เมือง Cannes เพื่อรับประทานอาหารค่ำ และชมบรยากาศของเมือง Cannes ก่อนเข้าที่พัก

### Day 7: Cannes -- Iles Sainte Honorat -- Croisette
หลังอาหารเช้า เนื่องจากเราชอบพาไปที่ที่ๆไม่ซ้ำใครก่อน ที่ทุกท่านจะอ้อนให้เราพาไปช้อปปิ้ง เราจะพาทุกท่านไป “อีล แซ็งต์ โอโนอร่าห์ ” Île Saint-Honorat เกาะที่ใหญ่ เป็นอันดับสองรองจาก “เกาะเลรองค์” Lérins Islands นั่งเรือไปประมาณกิโลกว่าจากชายฝั่งริเวียร่า ตั้งแต่สมัย ศตวรรษที่ 15 เกาะนี้เป็นที่พำนักของนักบวชในสมัยก่อน 

จากนั้น เราจะนั่งเรือกลับมาที่ Cannes และจะนำท่านไปชม “ปาเลห์ เด เฟสติวาลส์” (The Palais des Festivals) ที่จัดงาน ประกวดภาพยนตร์ และศูนย์ประชุมนานาชาติที่โดยรอบอาคาร จะมีฝ่ามือของบรรดาศิลปินนักแสดงที่มีชื่อเสียงจากฮอลลีวู๊ด  และคนดังจากประเทศต่างๆประทับเอาไว้บนพื้นซีเมนต์ หลังจากนั้นเราจะนำทุกท่านเดิน “ครัวแซท” (The Croisette) เส้นทางเดินชมทัศนียภาพริมโค้ง อ่าวที่ติดอันดับโลก ด้วยความยาวกว่า 3 ก.ม. ให้ท่านได้ เพลิดเพลินกับ การเดินชมวิว ต้นปาล์ม หาดทราย สีทองอร่าม และอาคารสถาปัตยกรรม ในยุคโคโลเนียลที่สวยงาม

นักช็อปปิ้งทั้งหลายเตรียมตัวให้ดี เพราะหลังอาหารเที่ยง เราจะปล่อยอิสระให้ทุกท่านได้เดินเฉิดฉายใน เมืองซึ่งมีรถยนต์แพงๆวิ่งกันทั่วเมือง และ ร้านบูติกทันสมัยหลายแห่งบนถนน Boulevard de la Croisette และ Rue d’Antibes รอคนกระเป๋าหนักอยู่เสมอ และยังมีแหล่งช็อปปิ้งที่ต่อรองราคาได้อยู่ที่ ถนน Rue Meynadier ซึ่งนอกจากจะต่อรองราคาได้แล้ว ยังสามารถชิมชีสก่อนตกลงซื้อได้ นอกจากนี้ยังมีไวน์ รสชาติดีที่ “มาร์คเช่ ฟอร์วิลล์” Marche Forville ถึงแม้ว่าจะมีเทศกาลทางวัฒนธรรมระดับโลก ที่นี่บ่อยครั้ง แต่ก็กลมกลืนกับหมู่บ้านเล็กๆ วิถีชีวิตของชุมชนท้องถิ่นเป็นอย่างดี

นำท่านรับประทานอาหารค่ำ และเช็คอินเข้าที่พัก

### Day 8:  Eze village - Nice
หลังรับประทานอาหารเช้า เราจะพาทุกท่านไปชมหมู่บ้าน “เอซ” Èze หมู่บ้านนี้เป็นหมู่บ้านยุคกลางตั้งอยู่ เหนือริมผาที่เห็นวิวทะเลเมดิเตอร์เรเนียนได้ 360 องศา หมู่บ้านเอซเป็นป้อมปราการที่เก่าแก่ตั้งแต่สมัย ศตวรรษที่ 12 รูปแบบหมู่บ้านเป็นแบบวงกลมรอบฐานของปราสาท อาคารเก่า และถนนแคบๆมีการบูรณะ เป็นอย่างดีด้วยกำแพงหินสูง และถนนสายแคบๆที่ตรงกลางปูด้วยอิฐสีแดง ที่ด้านบนสุดเราจะขึ้นไปถ่าย รูปที่จุดชมวิวแบบ 360องศา สวยจนทุกท่านจะลืมหายใจ

ดินลงมาทานอาหารเที่ยงแบบโพรวองซ์ และวิวที่สวยงาม 

ได้เวลาพอสมควร นำเดินทางกลับเมืองนีส Nice  เช็คอินเข้าที่พัก พักผ่อนตามอัธยาศัย ช้อปปิ้ง สินค้า แบรนด์เนมระดับโลก หรือ ในศูนย์การค้า “กาเลอรี่ ลาฟาแย็ตต์”  Galeries Lafayette หรือเดินเที่ยวชม ความสวยงามของชายหาดริเวียร่า และ ถนนสาย “โพรเมอนาด เด อองเกลส์”  Promenade des Anglais ที่สวยงามที่สุดในเขตเมดิเตอร์เรเนียน

### Day 10: Nice Cote d'Azur Airport - Bangkok
เราจะจบทัวร์ฝรั่งเศสวันนี้และได้เวลาบอกคำว่า "โอ เรอ วัว" ซึ่งแปลว่าบ๊ายบายกับทัวรืฝรั่งเศสรอบนี้

